<html>
    
    <head>
        <title>J/S.H.C - History</title>
        <link rel="icon" href="1.jpeg">
    </head>
  <body>
    <h3 class="red-text">செங்குந்த இந்துக்கல்லூரியின் வரலாறு</h3>
      
    <ul>
    </table>
    <tr>
        <td>
        <li>இலங்கையிலே அன்னியரின் குடியேற்றக் காலணித்துவ ஆட்சிக்காலத்தில் போர்த்துக்கீசர், ஒல்லாந்தர்,ஆங்கிலேயர் ஆகிய மூன்று ஐரோப்பியர்களுமே எமது நாட்டின் வளத்தினைச் சுரண்டிக் கொள்ளும் நோக்கத்துடனும் அதே வேளையில் தமது மதம், மொழி, கலாசாரம் ஆகியவற்றைப் பரப்பும் நோக்குடனேயே முனைப்போடு செயற்பட்டனர் என்பதனை வரலாற்று ரீதியாக அறிந்து கொள்ள முடிகிறது.</li>
        </td>
            <td>
          கிறிஸ்தவ மிஷனரிமாரின் வருகையுடன் மரபுவழிக்கல்வி மாற்றமடைந்து நிறுவனரீதியாக அமைந்த கல்வி மரபு அறிமுகமாகியது. நிறுவன ரீதியாக அமைந்த பாடசாலைகளில் பாடவிதானங்கள், நேரசூசி, அச்சுப்புத்தகம், எழுதுகருவி முதலியன நடைமுறைப்படுத்தப்பட்டன. ஆனால் மரபு வழித்திணை;ணைப் பள்ளியில் மேற்குறிப்பிட்ட விடயங்கள் எதுவுமே அறிமுகப்படுத்தப்படாத காலமாக அக்காலம் அமைந்திருந்தது.
            </td>
        <td>
          மிஷனரிமாரின் பாடசாலைகள் அனைத்தும் கோயிற்பற்றுப் பாடசாலையாகவே அமைந்திருந்தன. பாடசாலைக்குப் பிள்ளைகள் கல்வி கற்பதோடு கிறிஸ்தவ வேதமும் கற்க வேண்டும். என கட்டாயப்படுத்தப்பட்டனர். இன்று கூட இந்தக் கோயிற்பற்றுப் பாடசாலைகளை நாம் காணலாம். ஒவ்வொரு ஊரிலும் அமைந்திருக்கின்ற கிறிஸ்தவ பாடசாலைகளோடு ஒரு கிறிஸ்தவ தேவாலயமும் அமைந்திருக்கும். ஆகவே சைவச்சூழலில் சைவ ஆச்சாரத்திலே வளர்ந்த பிள்ளைகள் கிறிஸ்தவ பாடசாலைகளுக்கு அழைக்கப்பட்டு பாடம் புகட்டப்பட்டதோடு அவர்கள் கிறிஸ்தவ வழிபாட்டு முறைகளிலும் ஈடுபடுத்தப்பட்டனர்.
        </td>
        <td>
          இத்தகைய ஒரு சூழ்நிலையில் தான் நல்லூரில் வாழ்ந்த செங்குந்த சமூகத்தினரிடையே விழிப்புணர்வு ஏற்பட்டது. நல்லூர் இராசதானியை சூழவுள்ள பகுதியிலே பெருமளவில் வாழ்ந்த செங்குந்தரும் ஏனைய சைவமக்களும் வைசச்சூழலிலே தமது பிள்ளைகளை கல்வி கற்க விட முடியாத சூழ்சிலையை எண்ணி மிகவும் வருந்தினர். 1910ம் ஆண்டளவில் சபாபதி கார்த்திகேசு வைத்தியரினால் சண்முகதாச வித்தியாலயம் என்ற பெயருடன் நிறுவப்பட்ட இப்பாடசாலையில் ஒளவையாரின் கல்வியொழுக்கம் என்றும் நூலுக்கு உரை எழுதி முதன்முதலில் பதிப்பித்த கரவெட்டியைச் சேர்ந்த க.பொன்னம்பலம் உபாத்தியாரும் கல்வி கற்பித்தார் என அறியமுடிகிறது. 
        </td>
        <td>
          அரச ஆதரவுடன் இயங்கி வந்த மிஷனரிப் பாடசாலைகளுடன் போட்டிபோட முடியாத காரணத்தினால் பதிவு செய்ய முடியாத நிலை ஏற்பட்டமையினால் சண்முகநாத வித்தியாலயம் மூடப்பட்டது. அக்காலப்பகுதியிலே சைவ மக்களின் நலன்கருதிக் கட்டப்பட்ட பாடசாலையும் மூடப்பட இதுவரை காலமும் கந்தபுராண கல்வி மூலம் தமிழிலும் சைவத்திலும் ஊறித்திளைத்த செங்குந்த சமூகத்தினர் தமது பாரம்பரியமும் பண்பாடும் தொலைந்து போவதனை துயர் கொண்டிருக்கின்ற வேளையில் தான். பெரிய கல்விமானும் சோதிடத்திலே வல்லவருமான திரு சண்முகம் இளையதம்பி (சாஸ்திரியார்) எல்லோரும் அஞ்சாதீர்கள் என்பது போல விரைந்து செயற்படத் தொடங்கினர். இவரோடு பாடசாலை கட்டப்பட வேண்டும் என்று உழைத்த பெருமகன் இந்துபோட் இராசரட்ணம் என்பவராவர். 

        </td>
        <td>
          எங்கெங்கெல்லாம் சைவப்பிள்ளைகள் கல்விபயில முடியாது இடர்படுகின்றார்களோ அங்கெல்லாம் சைவப்பாடசாலைகளை கட்டி அச்சமூகத்தினரின் துயர் துடைப்பதையே தமது இலட்சியமாக கொண்டு செயற்பட்டனர் இந்து போட் இராசரட்ணம்.

        </td>
        <td>
          மேற்குறிப்பிட்ட இரண்டு பெரியார்களும் இணைந்து செய்த பெருமுயற்சியின் பயனாக 1934ஆம் ஆண்டு புரட்டாதி மாதத்து விஜயதசமியன்று இளையதம்பி சாஸ்திரியாரால் உதவப்பட்ட பண்டாரிவளவு என்ற காணியில் செங்குந்த இரு மொழிப் பாடசாலை என்ற பெயரில் கந்தவாசக மண்டபத்தில் ஆரம்பிக்கப்பட்டது.

        </td>
        <td>
          மேற்குறிப்பிட்ட இரண்டு பெரியார்களும் இணைந்து செய்த பெருமுயற்சியின் பயனாக 1934ஆம் ஆண்டு புரட்டாதி மாதத்து விஜயதசமியன்று இளையதம்பி சாஸ்திரியாரால் உதவப்பட்ட பண்டாரிவளவு என்ற காணியில் செங்குந்த இரு மொழிப் பாடசாலை என்ற பெயரில் கந்தவாசக மண்டபத்தில் ஆரம்பிக்கப்பட்டது.
கந்தவாசக மண்டபம் ஈழநாட்டு தமிழ்க்கல்வி மரபினரின் நாடியோட்டத்தைக் கண்டறிய உதவும் சான்று எனலாம். நல்ல}ர் இராசதானியைச் சூழ வாழ்ந்த செங்குந்த மரபினர் மத்தியில் கந்தபுராண கலாசாரம் அவ்வளவுக்கு ஆழமாக வேரூன்றி இருந்தது என்பதற்கு அவர்கள் அமைத்த கந்தவாசக மண்டபமே ஒரு சான்றாகும். இளைய தம்பி சாஸ்திரியாரின் தலைமையின் கீழ் கொண்டலடி வைரவ சுவாமி கோயிலுக்குச் சொந்தமான பண்டாரி வளவு என்று அழைக்கப்பட்ட காணியில் 1932ஆம் ஆண்டளவில் அமைக்கப்பட்ட கந்தவாசக மண்டபம் அந்தக்காலத்திலே ஒரு அத்தாணிமண்டபமாக விளங்கியது. சங்ககாலத்திலே கூடல் மாநகரில் ஒன்று கூடி தமிழை ஆராய்ந்தது போல இக்காலப்பகுதியில் செங்குந்த குலப் பெரியார்கள் ஒன்று கூடி தமிழை ஆராய்ந்தது போல இக்காலப்பகுதியில் செங்குந்த குலப் பெரியார்கள் ஒன்று கூடி சைவசிறார்களுக்கு ஆங்கிலக்கல்வியை எவ்வாறு புகட்டலாம் என்கிற வழிவகைகளை ஆராய்பவர்களாக இருந்தார்கள்.

        </td>
        <td>
          சிலர் கந்தவாசக மண்டபத்தை சங்க மடம் என்று குறிப்பிட்டிருக்கிறார்கள். இந்த மடம் அவ்வூரின் செங்குந்த மகாசபையின் வாலிபர் சங்கத்தினால் நடாத்தப்படும் ஓட்க்கூத்தர் விழா. நவாராத்திரி விழா போன்ற பொதுக்கூட்டங்களுக்கும், சனிக்கிழமைகளில் அவ்வூர் இளைஞர் கலாவிருத்திச்சங்கத்தின் கலைநிகழ்ச்சிகளும் நிகழ்த்துவதற்கும் இவ் இடத்;தினை பயன்படுத்தியுள்ளனர். மண்டபத்தின் ஒருபுறம் அடர்ந்த பனைமரங்கள் அவை யாழ்ப்பாணத்தின் கற்பக தருக்கள். குளத்தின் பக்கம் புதிய தென்னைமரங்கள் நன்றியுணர்வை புகட்டிநிற்பவை தானுண்ட நீரைத்தலையாலே இளநீராய்த் தருபவை. இடையில் ஒரு மாமரம் மேற்கில் ஒரு பங்குக்கிணறு இதுதான் செங்குந்தாவின் அன்றைய தோற்றம். 

        </td>
        <td>
          செங்குந்த மரபினரின் கல்வி மிகச்சிறப்பாக அமைவதற்கும் அவர்கள் வளமான சமூகமாக மிளிர்வதற்கும் இப்பாடசாலை ஒரு மைல் கல்லாக அமைந்திருக்கிறது என்று கூறினால் மிகையாகது இன்று பல கல்விமான்களை இப்பாடசாலை பிரசவித்திருக்கிறது. மிகச்சிறந்த முறையிலே ஆங்கிலக் கல்வியை அந்தகாலத்தில் புகட்டிய ஒரு பாடசாலையாக இக்கல்லூரி காணப்பட்டிருக்கிறது.
சங்கமடப்பள்ளியாக இருந்த செங்குந்த இந்துக்கல்லூரி முதலில் செங்குந்த சைவ.தமிழ்க்கலைவன் பாடசாலை என்றே பெயர் இருந்தது. ஆரம்பத்தில் இப்பாடசாலையின் முதல் அதிபராக ஒரு பட்டதாரி ஆசிரியர் நியமிக்கப்பட்டார். இவர் பெயர் முத்துக் குமாரசுவாமிப்பிள்ளை சுன்னாகம் குமாரசாமிப்புலவரின் மகன். நீளமான பெயருக்கேற்ற உயர்ந்த தோற்றமுடையவர். நெற்றியிலே வீபூதி, மொட்டைத்தலை, உச்சியின் பின்புறத்தில் ஊசிபோன்ற ஒருசிறிய குடுமி, ஊரார் அவரை ஊசிக்குடுமி வாத்தியார் என்று அழைப்பார்கள். கரைவேட்டியும் கோட்டும் அணிந்திருப்பார். கோட்டுப்பையிலே ஒரு சங்கிலி கடிகாரம் தொங்கிக் கொண்டிருக்கும். கையில் ஒரு பிரம்பும் கொண்டிருப்பார். அதிகாலையில் கொக்குவிலுக்கு வரும் ரயிலில் புறப்பட்டு வந்து இறங்கிக் குடையுடன் பொடிநடையில் 08.30 மணிக்கு முன் பாடசாலைக்கு வந்து விடுவார். மாணவர்களிடத்தில் கண்டிப்புடையவர் ஊர் மக்களுடன் நட்புரிமையோடு பழகினார்.

        </td>
        <td>
          அக்காலப்பகுதியில் ஆசிரியர்களும் பொறுப்புடனும் கடமையுணர்வுடனும் தியாக மனப்பாங்குடனும் கற்பித்தலில் ஈடுபட்டனர். பாடசாலை பாடங்கள் ஒழுங்காக நடைபெற்ற அதே வேளையில் பாடத்துக்கு புறம்பான செயற்பாடுகளும் சிறப்பாக நடைபெற்றன. பெற்றார் தினவிழாக்களிலே கோவலன் கண்ணகி ஆதிரை, குசேலர், போன்ற நாடகங்களை திறமையாக நெறிப்படுத்தி மாணவரிடம் இருந்த கலை உணர்வும் நடிப்பத்திரமும் வெளிப்படுத்தப்பட்டது. 

        </td>
        <td>
          ஆரம்பத்திலே தமிழ் மாத்திரம் கற்பிக்கப்பட்டு பின்னர் ஆங்கிலமும் ஒரு பாடமாக கற்பிக்கப்பட்டது. எட்டாம் வகுப்பு வரை தமிழிலும் பின்னர் ஒன்பதாம் வகுப்பில் எல்லாப்பாடங்களும் மீள ஆங்கிலத்தில் கற்பிக்கப்பட்டு மாவணர் ஜெ.எஸ்.சி பரீட்சைக்குத் தோற்றுவார். இதற்கு அமைவாக செங்குந்த சைவ ஆங்கிலப்பாடசாலையாக மாற்றம் பெற்றது. முதல்முதல் பரீட்சைக்கு மூவர் தோற்றி மூன்று பேருமே சித்தியடைந்தனர்.

        </td>
        <td>
          இதற்குப்பின்னர் அரச பாடசாலையாகி சுயமொமிக்கல்வி ஆகிய பாரிய கல்வி மாற்றங்களோடு எல்லாப் பாடசாலைகளும் அந்தஸ்து பெற ஜீ.சி.ஈ (ஓ.எல்) (ஏ.எல்) ஆகிய வகுப்புகள் தொடங்க ஆங்கிலப்பாடசாலை என்ற பெயர் பொருளற்றுப் போய்விட பாடசாலையின் அந்தஸ்து உயர்ந்து இறுதியில் 'செங்குந்த இந்துக்கல்லூரி' என்ற பெயரினைப் பெற்றது. எப்படி வளர்ச்சியுற்றும் பெயர் மாற்றம் பெற்றபோதும் 'செங்குந்த' என்கிற சொல்லில் மட்டும் இன்று வரை எவ்வித மாற்றமும் ஏற்படவில்லை என்பது குறிப்பிடத்தக்கது. பாடசாலையில் பல்வேறு நிலை மாற்றங்கள், பெயர் மாற்றங்கள் செங்குந்த சமூகத்தினரின் கல்வி நிலையில் ஏற்பட்ட வளர்ச்சியும் செங்குந்த என்ற சொல்லில் நிலையான தன்மை செங்குந்த சமூகத்தின் உறுதிப்பாட்டையும் காட்டிநிற்பதாக அமைகிறது.
          செங்குந்த மரபினரால் அமைக்கப்பட்ட இப்பாடசாலை 1934ஆம் ஆண்டில் இருந்த படிப்படியாக வளர்ச்சி பெற்று சென்ற தன்மையினை அதாவது வளர்ச்சிப் போக்கினை இப்பாடசாலையிலே கல்வி பயின்று விஞ்ஞான கணித பாடங்களில் சித்தி பெற்று பல்கலைக்கழகம் சென்று பட்டதாரியாகி ஆசிரியராகி, பல்கலைக்கழக விரிவுரையளராக இலண்டன் பல்கலைக்கழகத்திலே முதுமாணி கலாநிதி ஆகிய உயர் பட்டங்கள் பெற்று பல்கலைக்கழகத்திலே கல்விப் பீடத்தில் பேராசிரியராகி தற்போது கனடாவில் வசித்துக் கொண்டிருக்கும் கலாநிதி ச.முத்துலிங்கம் (பி.எஸ்ஸி.எம்.ஏ.பி.எச்டி முன்னால் பேராசிரியர் கொழும்பு பல்கலைக்கழகம்) என்பவர் செங்குந்த இந்துக்கல்லூரி தான் வைத்த ஆழமான பற்றுதலினால் ஏற்பட்ட அனுபவ வெளிப்பாடாகவே பாடசாலை வளர்ச்சி பற்றிய மேற்கூறிய விடயங்கள் யாவும் அமைகின்றன. அவர் பாடசாலையில் தான் வளர்ந்த வரலாற்றோடு பாடசாலையின் வளர்ச்சியையும் காட்டி அதே வேளை செங்குந்த மரபினரின் பண்பாடு சார்ந்த வளர்ச்சிப்போக்கினையும் வெளிப்படுத்தியுள்ளர். (யாழ்ஃசெங்குந்த இந்துக்கல்லூரி வைரவிழா சிறப்பு மலர் (1934 – 1994)

        </td>
        <td>
          இடைக்காலங்களில் நாட்டில் ஏற்பட்ட பல்வேறு குழப்பமான சூழ்நிலைகளாலும் மக்களின் அவலங்கள் இடப்பெயர்வுகளாலும் கல்வி மட்டத்திலும் பௌதீக வளர்ச்சியிலும் சிறிய தளர்வினைக் கண்டித்திருந்த போது இன்றைய நிலையில் மீண்டும் பௌதீக வளத்தாலும் கல்வி வளர்ச்சியாலும் உயரக்கூடிய ஒரு சூழ்நிலையில் இப்பாடசாலை காணப்படுகிறது.

        </td>
        <td>
ஆரம்ப காலத்தில் சங்கமடமாக ஒரிருவரின் ஆதரவினையும் செங்குந்த சமூகத்தினரின் ஒன்று பட்ட உதவிகளாலும் ஆரம்பிக்கப்பட்ட இப்பாடசாலை இன்று ஆல் போல் தளைத்து அறுகுபோல் வேரூன்றி 'வைரவிழா' 'பவளவிழா' ஆகியன கண்டு பெரு விருட்சமாகி செங்குந்தருக்கு மாத்திரமல்ல தமிழ் மக்கள் அனைவருக்குமே கல்வியில் நிழல்வழங்கும் நிறுவனமாக வளர்ச்சி பெற்றுக் கொண்டிருக்கிறது. அதற்கும் செங்குந்த சமூகத்தினர் எங்கெங்கிலும் எச்சூழலிலும் தம்முறவை நினைத்து தழுவிநிற்கும் பண்புடையர்வர்கள் என்பதனை இங்கு உறுதி செய்து கொள்ளலாம். செங்குந்த இந்துக் கல்லூhயிpல் இருந்து சித்தி பெற்று வெளியேறிய பலர் இன்று டாக்டர்களாகவும், பொறியியலாளராகவும், பேராசிரியர்களாகவும், ஆசிரியர்களாகவும் இன்னும் பல்வேறு துறைகளில் நிபுணத்துவம் பெற்றவர்களாகவும் காணப்படுகின்றனர்.
        </td>
        </tr>
        <hr>

        <a href="s.html">back to home page</a>
      </tr>
  </body>
  <style>
  .red-text {
    color:green;
   
  }
  li {
    color: white;
   
  }
  </style>
 
 <a href="S.html">back to home page</a>
</html>
  
 